Ülevaade
--------

Koolitus toimus plaani järgi 20. septembril 2018 kell 18:00-19:00 klassiruumis EIK-221. Kohal olid lapikutest abistajad

 + Martin Oblikas,
 + Laura Olek,
 + Airiin Kadakmaa,

lapikute pikslitest osalesid koolitusel

 + Margit Kont,
 + Karel Vuks,
 + Tauri Tirmaste,
 + Nata-Ly Pantšenko,

koolitust vedas Pearu Pung. Koolitusel osales Martin Oblika sõnul umbes 24 inimest. Pärast koolitust ütlesid umbes 18 neist, et tulevad järgmisele koolitusele ka.



Tegelikkuses sai koodimaterjal otsa juba 18:30 kanti, sealt edasi täiendas Pearu Pung koodi improvisatsiooni korras koolitatavate ettepanekul. Kuna kontingent oli laias laastus iti0102 *alias* Ago Lubergi Pythoni programmeerimise algkursuselt, siis koolitajal Pearu Pungal tekkis tunne, et Blackjacki koolitus on liiga lihtne ning koodikirjutamise tempoga mökutada ei maksa. Kuigi enamus olid juba sõiduvees koodijad, siis osa inimesi leidsid koodimise tempo just paraja olevat. Oli ka neid, kes vajasid järeleaitamist, abistajatelt aga oleks olnud oodata selget signaali selle osas, et võiks rahulikumalt võtta. Positiivne aga oli see, et inimesed said omapead edasi liikuda juba kell 18:40 ning riistvaralisi muresid tundus olevat vähe: ainult ühel inimesel polnud arvutit (sõber toetas ja arutas temaga) ja vaid ühel inimesel polnud Pythoni versiooni, mis oleks toetanud f-sõnesid.

Märksõnu järgmisteks koolitusteks
---------------------------------

- Reklaamida välja ka Pythoni versioon, mida koolitusel tarvis on.
- Vältida blackjacki koolituse kasutust inimeste peal, kes on ülikoolis, sest enamus huvitujaid on koodimisega juba tuttavad.
- Küsida enne koolitust, kas kõigil on läpakas.
- Teha ühe koolituse asemel kaks erinevat koolitust tudengitele, kus tasemed on eristatud ja kasutada blackjacki koodi algajate peal, kes pole varem koodinud.
- Reklaamida järgmise koolituse tulemust-toodet samamoodi nagu sel koolitusel, sest see tundus olevat hea promo.
- Võib implementeerida eelmiste mängude statistika: mitu võitu, kaotust ja viiki kasutajal on olnud.